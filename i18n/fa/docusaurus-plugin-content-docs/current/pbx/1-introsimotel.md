---
slug: '/pbx'
sidebar_position: 1
sidebar_label: "مقدمه "
---


# مقدمه

یکی از راه‌های اصلی ارتباط بین مشترکان و کارکنان یک مجموعه، مراکز تماس هستند. در بسیاری از سازمان‌ها، مراکز تماس به‌عنوان بخشی کلیدی در ارتقای کیفیت خدمات به مشترکان شناخته می‌شوند. ازاین‌رو، انتخاب یک سامانه هوشمند و پویا می‌تواند نقشی مؤثر در دستیابی به معیارهای مطلوب رضایت مشتری ایفا کند.

سازمان‌هایی وجود دارند که به‌صورت میانگین، روزانه با چندین هزار تماس سروکار دارند. بنابراین، وجود یک مرکز تماس که بتواند این حجم از تماس را مدیریت کند و در نهایت گزارش‌هایی برای بهبود فرایندهای سازمان ارائه دهد، امری ضروری است. سیموتل با قابلیت‌هایی که در اختیار مشترکان خود قرار می‌دهد، امکان بررسی فرایندها و ارتقای سطح رضایت مشتری را فراهم می‌کند.


## مانیتورینگ

یکی از قابلیت‌های اساسی یک مرکز تماس، امکان بررسی وضعیت داخلی‌ها و تماس‌های ورودی و خروجی به سیستم، به‌صورت آنلاین است. سیموتل این امکان را فراهم می‌کند که کاربران به‌طور آنلاین داخلی‌ها و اپراتورهای صف را مانیتور کنند.
 
![Monitoring](/img/monitoring.png)


## داشبورد مدیریتی

به جهت بررسی دقیق تر وضعیت لحظه‌ای سیستم بخش `Dashboard` طراحی شده است، در این قسمت گزارشاتی مختلف مبتنی بر شاخص‌های سنجش مرکز تماس به صورت کامپوننت ارائه شده‌اند و تنها با کشیدن آن ها بر روی صفحه می‌توانید داشبوردی شخصی‌سازی شده طراحی کنید که داده‌های مربوط به گزارشات را به صورت نموداری به شما نمایش می‌دهد.

![dashboard](/img/simotel/dashboard.JPG)


## انعطاف پذیری بالا

با توجه به اینکه کسب‌وکارها و سازمان‌ها مدل‌های کسب‌وکار و سناریوهای تماس متنوعی دارند، وجود مرکز تماسی که بتواند به راحتی نیازمندی‌های تمامی کسب‌وکارها را پوشش داده و امکان تغییر در سناریوهای تماس را به آسانی در اختیار کاربران خود قرار دهد، امری ضروری است. سیموتل با استفاده از ویرایشگر قدرتمند خود، امکان پیاده‌سازی تمامی سناریوهای تماس، حتی پیچیده‌ترین آن‌ها را با انعطاف‌پذیری بالا فراهم می‌کند. تاکنون سناریویی مشاهده نشده است که نتوان آن را در این سامانه پیاده‌سازی کرد.


![DialPlan](/img/dialplan.png)

 
## گزارشات دسته بندی شده
 
 در سیموتل امکان گزارش گیری در سه سطح مختلف وجود دارد که به شرح زیر می‌باشند:
 
### گزارشات سریع
 در این بخش امکان تهیه گزارشاتی کلی از تماس‌های ایجاد شده در بازه زمانی مشخص وجود دارد، فیلترهای متنوعی در این بخش به جهت ایجاد گزارشات شخصی سازی شده وجود دارد.
 
### گزارشات پیشرفته
 
در این قسمت گزارشات متنوعی شامل گزارشات
- مرکز تماس
- صف‌ها
- جزئیات صف
- نظرسنجی‌ها

وجود دارد، با استفاده از فیلتر‌های موجود در این بخش می‌توان پیچیده ترین گزارشات موجود با فیلتر‌های خاص را از سیستم بازیابی نمود، یکی از مهم‌ترین قابلیت‌های بخش گزارشات 
پیشرفته امکان نمایش داده‌ به صورت نموداری می‌باشد که در آموزش مربوط به گزارشات پیشرفته به صورت کامل بررسی می‌گردد.

### گزارشات کاربری

هدف از این بخش ایجاد گزارشات نموداری به جهت تحلیل سناریو‌های چیده شده و اصلاح آنها می‌باشد، در این بخش بالغ ‌بر هجده نوع گزارش کاربری با فیلتر‌های متفاوت وجود دارد که با 
استفاده از آنها مدیران مجموعه می‌توانند دیدی کلی نسبت به عملکرد فرایند‌های پیاده‌سازی شده در مجموعه پیدا کنند. 
 

## API قدرتمند

از مزیت‌های اصلی یک سامانه‌ی نرم‌افزاری قابلیت تجمیع‌پذیری و ایجاد تعامل با دیگر سامانه‌های یک سازمان می‌باشد از این رو تهیه مرکز تماسی که
 بتواند به راحتی با دیگر نرم‌افزارهای مجموعه همگام‌شده و سامانه‌ای واحد را تشکیل دهد بسیار حائز اهمیت می‌باشد، با استفاده از **API** ارائه
 شده در سیموتل شما به راحتی می‌توانید عملکرد مرکز تماس خود را مدیریت کنید، بسیاری از کسب‌ و کارها نیاز به تحلیل و بررسی‌داده‌ها 
 خود دارند، شما به راحتی با استفاده از **API** می‌توانید تمامی گزارشات و اطلاعات کاربردی مرکز تماس را بازیابی کنید.
 
 
## برخی از قابلیت‌های سیموتل
 
- تلفن گویا (IVR)
- سیستم بکاپ‌گیری هوشمند
- ایجاد اتاق کنفرانس
- انجام نظرسنجی پس از اتمام مکالمه
- رزرو تماس
- دریافت گزارشات به صورت فایل Excel
- پشتیانی از کد های ویژه به جهت انجام خودکار فرایند‌های صف (ورود، خروج، حالت استراحت)
- پشتیبانی از پیغام‌گیرصوتی و ارسال فایل صوتی به ایمیل
- ماژول ارسال فکس
- اپراتور خودکار
- قابلیت DISA
- ضبط مکالمات
- قابلیت شنود مکالمات
- پاسخ دادن به تماس تلفنی دیگر با استفاده از کد‌های ویژه (pick up)
- تعیین زمان ساعات کاری در هفته
- امکان انتقال تماس به شماره همراه (Forward)
- قابلیت پیج کردن
- ایجاد لیست سیاه و سفید
- احراز‌هویت کاربر قبل از اتصال تماس
- قابلیت افزودن کد استریسک (custom plan)
- و ...


## ترجمه شده به دو زبان زنده دنیا
 - فارسی
 - انگلیسی

